---
layout: life
title: Človek
---
# {{page.title}}

V žiadnom prípade sa nedefinujem len ako programátor. Pokladám sa za pomerne všestranného človeka, čo sa záujmov týka.

Odmalička, konkrétne od 4-5 rokov, fanaticky sledujem **futbal**, pričom mojím srdcovým tímom je Manchester United. Mojou asi
najväčšou a najčudnejšou superschopnosťou je, že si pamätám rok narodenia naozaj obrovskej množiny futbalistov. :smile:
Futbal som takisto aj hrával na pralesnej úrovni a keďže mám takmer dva metre, tak samozrejme, že na poste brankára.

**Knižka** a **knižnica** je čosi veľmi.. krásne. Beletria, či literatúra faktu, to je jedno, knižky ma naozaj veľmi bavia a veľmi
veľmi ma bavia, keď sú napísané zaujímavým štýlom. Odbornej literatúre sa teda radšej vyhnem. Ibažeby by som práve nepracoval
na bakalárskej práci. :eyes:

Okej, mám rád aj ticho, ale **hudba** je svojím spôsobom tiež ticho, lebo pomáha oddeliť okolitý svet od toho vnútorného. Rap, metal,
lovesongy, zbožňujem naozaj hocičo, hlavne nech to pánovi artistovi uverím.

Ľudstvo ako také a javy okolo neho sú predsa asi to najviac vzrušujúce. Zaujímam sa o politickú situáciu, ale aj iné spoločenské témy,
ktoré práve rezonujú. Alebo práve nerezonujú, ale zarezonujú mne.

